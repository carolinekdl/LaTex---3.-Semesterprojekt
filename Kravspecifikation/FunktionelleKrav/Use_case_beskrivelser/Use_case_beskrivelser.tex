\section{Use Case beskrivelser}
Dette afsnit giver en kort beskrivelse af systemets Use Cases. Systemet har mange funktioner, herunder måling af puls og blodtryk samt vise det på brugergrænsefladen. Grafen for blodtryk vises kontinuert og værdi for systolisk-, diastolisk-, og median blodtryk samt puls vises i form af tal. Derudover kan systemet alarmere i henhold til punkt xx. Systemet kan gemme det systoliske-, diastoliske- og median blodtryk samt puls i en fil, hér bruges patientens CPR-nummer. Systemet har endvidere et digitalt filter, som kan slås til og fra på brugergrænsefladen. 
\subsection{Use Case 1: Mål og vis blodtryk og puls}
Formålet med denne use case er få en patients blodtryk visualiseret kontinuerligt samt vise værdierne for patientens systoliske-, diastoliske- og middelblodtryk samt puls. Før brugeren kan igangsætte måling af patientens blodtryk og puls skal der foretages en nulpunktsjustering. Dette gøres i forhold til det atmosfæriske tryk i rummet. Brugeren trykker på “Tjek nulpunktsjustering”, hvor efter nulpunktsjustering tjekkes. Hvis nulpunktsjusteringen er korrekt kan brugeren derefter trykkes på “start”, hvorefter målingen startes. Derefter kan brugeren slå det digitale filter til eller fra. Brugeren stopper målingen ved at trykke på “stop”.
I tilfælde af, at nulpunktsjusteringen ikke foretages korrekt og den målte tryk værdi er for høj eller lav vil systemet igangsætte en alarm (punkt 1.11.1) “Fejl i nulpunktsjustering”. Systemet vil ikke kunne igangsættes og brugeren vil være nødsaget til at foretage en ny nulpunktsjustering.

\subsection{Use Case 2: Justér grænseværdier}
Formålet med denne use case er at justere grænseværdierne for puls samt systolisk- og diastolisk blodtryk. Der er pr. default valgt grænseværdier for blodtryk og puls som beskrevet i systembeskrivelsen. Hvis forholdene ændrer sig, så er det muligt for brugeren at justere i disse grænseværdier. Dette gøres ved at trykke på knappen “Indstil grænseværdi”, og derefter indtaste de ønskede værdier. 

\subsection{Use Case 3: Alarmering}
Formålet med denne use case er at der udløses en alarm i henhold til, det der er beskrevet i punkt 1.12 under systembeskrivelse punkt 1. Alt efter om alarmen er “high priority”, “medium priority” eller “low priority” vil der i henhold til punkt 1.12 blive alarmeret på forskellig vis. Brugeren kan vælge at gøre de auditive alarmer lydløse, eller stoppe alarmen helt. Dette gøres på brugergrænsefladen.
Dato og tid for alarmen, de tilknyttede alarm grænser, fysiologiske alarm betingelser, tekniske alarm betingelser og alarmens prioritet i henhold til dokumentet “Standard 60601-1-8” logges i systemet. 

\subsection{Use Case 4: Gem data}
Formålet med denne use case er at en blodtryksmålings data samt patientens CPR-nummer gemmes i en fil. Efter brugeren har foretaget en blodtryksmåling kan vedkommende vælge at gemme patientens data ved at trykke på knappen “gem”. Der åbnes et nyt vindue, hvor brugeren skal indtaste patientens CPR-nummer, personale ID og dato med tid. Derefter trykker brugeren på “gem” knappen på det nye vindue. Hvis CPR-nummeret ikke er korrekt, kommer der en besked om at brugeren skal tjekke patientens cpr-nummer. Hvis CPR-nummeret er korrekt trykkes der på “gem” knappen igen. Måligens data i form af systolisk- og diastolisk- blodtryk samt middelblodtrykket og puls gemmes i en fil. Kendes patientens CPR-nummer ikke under operation, evt. i forbindelse med en akut situation indtastes 000000-0000 i stedet for CPR-nummer, når der gemmes data.

\subsection{Use Case 5: Kalibrering}
Formålet med denne use case er at kalibre systemet, således et kendt tryk svarer til en kendt spænding. Kalibrering af systemet skal foretages ca. én gang årligt. En teknisk fagperson har ansvaret for kalibreringen af systemet og kan igangsætte kalibreringen ved at trykke på knappen kalibrering, der ses på brugergrænsefladen i punkt 3 “Skitse af brugergrænseflade”. 
